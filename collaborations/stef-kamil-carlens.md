

 - [**"Stef Kamil Carlens in ‘Liefde voor muziek’: ‘Natuurlijk was ik verrast dat ze mij vroegen’"**](https://www.demorgen.be/muziek/stef-kamil-carlens-in-liefde-voor-muziek-natuurlijk-was-ik-verrast-dat-ze-mij-vroegen-b16cd0bd/) by Els Maes, De Morgen, 12 April 2019
 
    > Dertig jaar geleden stond Stef Kamil Carlens (48) als straatmuzikant Tom Waits-nummers te zingen, volgende week covert hij Bart Kaëll op VTM. Daartussen liggen drie decennia van creatieve vrijheidsdrang. “Ik ben geen nostalgicus. Hoe erg zou dat zijn, als je het beste al achter de rug hebt?”
    >  
    >  [...]
    >  
    >  Maar er schuilt dus geen nostalgicus in jou?
    >  
    >  “Ik snap wel dat muziek voor veel mensen iets sentimenteel is, ze blijven teruggrijpen naar de hits uit hun jeugd. Daarna zijn ze druk bezig met werk en kinderen, terwijl ik het liefst nog elke dag nieuwe muziek ontdek. Ik zag Frank Black ooit een heel goed concert spelen, maar pas als hij Pixies-hitjes bovenhaalde, ging het publiek uit het dak. Dat is toch zonde? Alsof je beste werk al achter de rug is.
    >  
    >  “Hoewel, ik heb toevallig gisteren een hele avond naar Prince zitten luisteren, mijn grote jeugdheld. Er wordt nu zoveel materiaal van hem uitgebracht. Die liveopnames, demo’s, ik wil het allemaal checken.”
    >  
    >  Wat deed het met je, toen je jeugdheld drie jaar geleden stierf?
    >  
    >  “Ik vind dat nog altijd vreselijk triest, het was veel te vroeg en heel onverwacht. Ik vind het nog altijd moeilijk te vatten. Prince, dat was Mister Clean. Hij was heel uitgesproken over het afzweren van drugs en alcohol.”
    >  
    >  Voelt dat als een teleurstelling? Dat zelfs hij niet bestand bleek tegen verslavingen?
    >  
    >  “Dat is hard, ja. Maar er wordt te makkelijk van uitgegaan dat dat iets te maken heeft met muziek, roem of de druk van het artiestenleven. Dat is onzin. In Amerika worden mensen op grote schaal verslaafd gemaakt aan zogenaamde legale drugs, zoals pijnstillers en antidepressiva. De pharmaindustrie, dat is pure maffia. Maar die duizenden slachtoffers die elk jaar vallen, vind je in alle beroepen en alle bevolkingsgroepen.” (Prince stierf aan een overdosis Fentanyl, een van de pijnstillers die aan de basis liggen van de opioïdecrisis in de VS, EM)
    >  
    >  “Ik vind zijn dood zo roemloos, dat past helemaal niet bij hem. Hij had altijd alles onder controle, was extreem georganiseerd. De stomme manier waarop hij is heengegaan staat haaks op de grote, prachtige man die hij was.”
    >  
    >  Terwijl David Bowie van zijn eigen afscheid één groot kunstwerk heeft gemaakt.
    >  
    >  “Stel je voor, dat Prince had geweten dat hij stervende was, en de ultieme plaat over de dood had gemaakt. Wauw, wat zou dat gegeven hebben.”
    
    Ik vrees dat Stef niet al te veel van Prince weet: die had namelijk de onhebbelijke gewoonte om alles wat niet in zijn kraam paste simpelweg te ignoren. Zie bvb. de dood van zijn zoon.
    
    Ook is Stef fout als hij zegt "Er wordt nu zoveel materiaal van hem uitgebracht. Die liveopnames, demo’s, ik wil het allemaal checken." Ik vrees dat hij een boel bootlegs verwart met officiële uitgaven.
